<!DOCTYPE html>
<html>
    <h1 class="type-h1">Skydio की गोपनीयता नीति</h1>
    <br>
    <p class="type-subtitle">पिछला अपडेट: 19 दिसंबर, 2017</p>
    <br>
    <p>यह गोपनीयता नीति बताती है कि Skydio, Inc. (“Skydio”) द्वारा आपके बारे में जानकारी को कैसे एकत्रित, उपयोग और प्रकट किया जाता है। यह गोपनीयता नीति हमारे द्वारा उस समय इकट्ठा की जाने वाली जानकारी पर लागू होती है जब आप हमारी वेबसाइटों, मोबाइल एप्लिकेशन, Skydio प्रोडक्ट और अन्य ऑनलाइन प्रोडक्ट और सेवाओं (सामूहिक रूप से, &quot;सेवाओं&quot;) का इस्तेमाल कर रहे होते हैं या जब आप अन्यथा हमारे साथ इंटरैक्ट कर रहे होते हैं।
    </p>
    <p>हम समय-समय पर इस गोपनीयता नीति में बदलाव कर सकते हैं। अगर हम कोई परिवर्तन करते हैं, तो हम पॉलिसी में सबसे ऊपर की तरफ़ तारीख को संशोधित करके आपको सूचित करेंगे, और कुछ मामलों में, हम आपको अतिरिक्त सूचना प्रदान कर सकते हैं (जैसे कि हमारे होमपेज पर कोई स्टेटमेंट जोड़ना या आपको नोटिफ़िकेशन भेजना)। जब भी आप सेवाओं का उपयोग करते हैं या हमारे साथ किसी अन्य रूप में इंटरैक्ट कर रहे होते हैं, हमारी पुरज़ोर सिफ़ारिश है कि आप हमारी गोपनीयता नीति को पढ़ें ताकि आपको हमारे जानकारी संबंधी आचरण और अपनी गोपनीयता की सुरक्षा करने से जुड़े तरीकों के बारे में मालूम रहे।
    </p>
    <br>
    <h2 class="type-h2">सूचना एकत्रित करना</h2>
    <br>
    <h3 class="type-h3">जो जानकारी आप हमें प्रदान करते हैं।</h3>
    <br>
    <p>हम उस जानकारी को एकत्रित करते हैं, जिसे आप हमें सीधे तौर पर प्रदान करते हैं। मिसाल के तौर पर, जब आप कोई अकाउंट बनाते हैं, सेवाओं से जुड़ी किसी भी इंटरैक्टिव सुविधा में हिस्सा लेते हैं, कोई फ़ॉर्म भरते हैं, खरीदारी करते हैं, नौकरी के लिए आवेदन करते हैं, तृतीय-पक्ष वाली सोशल मीडिया साइटों के ज़रिए हमारे साथ संवाद करते हैं, ग्राहक सहायता का अनुरोध करते हैं या किसी अन्य तौर पर हमारे साथ संवाद करते हैं तो ऐसे में हम जानकारी एकत्रित करते हैं। हम जिस तरह की जानकारी एकत्रित कर सकते हैं, उसमें आपका नाम, ईमेल पता, डाक पता, फ़ोन नंबर, फ़ैक्स नंबर, क्रेडिट कार्ड की जानकारी, घर के वाईफ़ाई की जानकारी, सोशल मीडिया आईडी और आपके द्वारा प्रदान की जाने वाली कोई भी अन्य जानकारी शामिल है।
    </p>
    <br>
    <h3 class="type-h3">आपके सेवाओं का इस्तेमाल करने के दौरान, जिस जानकारी को हम अपने आप इकट्ठा करते हैं।</h3>
    <br>
    <p>जब आप हमारी सेवाएं एक्सेस करते हैं या उनका इस्तेमाल करते हैं, तो हम ऑटोमैटिक रूप से आपके बारे में कुछ जानकारी एकत्रित करते हैं, जिनमें शामिल हैं:
    </p>
    <p>
        <strong>लॉग जानकारी:</strong> हम सेवाओं के आपके इस्तेमाल के बारे में लॉग जानकारी इकट्ठा करते हैं, जिसमें आपके द्वारा इस्तेमाल किए जाने वाले ब्राउज़र का प्रकार, एक्सेस करने के समय, देखे गए पेज, फ़ीचर के इस्तेमाल, आपका IP एड्रेस और हमारी सेवाओं पर नेविगेट करने से पहले आपके द्वारा विज़िट किया गया पेज शामिल है।
    </p>
    <p>
        <strong>डिवाइस की जानकारी:</strong> हम हार्डवेयर मॉडल, ऑपरेटिंग सिस्टम और वर्ज़न, यूनीक डिवाइस आइडेंटिफ़ायर, और नेटवर्क कनेक्शन की जानकारी सहित हमारी सेवाएं एक्सेस करने के लिए आपके द्वारा इस्तेमाल किए जाने वाले कंप्यूटर या मोबाइल डिवाइस के बारे में जानकारी एकत्रित करते हैं।
    </p>
    <p>
        <strong>ऑडियो और वीडियो जानकारी:</strong> आपका Skydio प्रोडक्ट वीडियो और ऑडियो रिकॉर्ड करता है। अगर आप Skydio ऐप को अपने मोबाइल डिवाइस का माइक्रोफ़ोन एक्सेस करने की अनुमति देते हैं, आपके Skydio प्रोडक्ट के अनुरूप वह मोबाइल डिवाइस Skydio प्रोडक्ट के सामान्य उपयोग के दौरान लोकल ऑडियो रिकॉर्ड करेगा। अगर आप हमें मोबाइल एप्लिकेशन के ज़रिए फ़्लाइट लॉग डेटा भेजते हैं या अगर आप ऑटोमैटिक रूप से फ़्लाइट लॉग डेटा भेजने का विकल्प चुनते हैं, तो ऐसे में संबंधित मोबाइल डिवाइस से ऑडियो को, और आपके Skydio प्रोडक्ट से वीडियो और ऑडियो दोनों को, Skydio को वापस भेजा जा सकता है। अगर आप ऑप्ट-इन न भी करें,तो भी ऐसी जानकारी आपके मोबाइल डिवाइस और Skydio प्रोडक्ट पर बरकरार रहेगी।
    </p>
    <p>
        <strong>लोकेशन की जानकारी:</strong> अगर इसे चालू किया जाता है, तो हम आपके डिवाइस की लोकेशन के बारे में जानकारी एकत्रित कर सकते हैं। जैसे कि जीपीएस डेटा को, जब-जब आप हमारे किसी मोबाइल एप्लिकेशन एक्सेस करते हैं या इस्तेमाल करते हैं या फिर इस जानकारी के संग्रह के लिए सहमति देते हैं। आपका Skydio प्रोडक्ट अपने सामान्य संचालन के एक हिस्से के तौर पर, अपने आप जीपीएस लोकेशन की जानकारी एकत्रित करता है और इसे आपके मोबाइल डिवाइस पर भेजता है। ज़्यादा जानकारी के लिए, कृपया नीचे &quot;आपकी प्राथमिकताएं&quot; देखें।
    </p>
    <p>
        <strong>निदान संबंधी जानकारी (ड्रोन और डिवाइस):</strong> हम आपके Skydio प्रोडक्ट से, ऑटोमैटिक ढंग से किसी भी समय जानकारी को एकत्रित कर सकते हैं। जैसे नेविगेशन लॉग जिसमें ओरिएंटेशन, स्पीड, सिस्टम फ़ॉल्ट, रुकावटों का पता लगाना, कंट्रोल फ़ीचर के उपयोग की जानकारी और फ़ोन IMU से जुड़े माप शामिल हैं।
    </p>
    <p>
        <strong>कुकीज़ और अन्य ट्रैकिंग तकनीकों द्वारा एकत्र की गई जानकारी:</strong> हम और हमारे सेवा प्रदाता कुकीज़ और वेब बीकन सहित जानकारी इकट्ठा करने के लिए अलग-अलग तकनीकों का इस्तेमाल करते हैं। कुकीज़ आपकी हार्ड ड्राइव या डिवाइस मेमोरी में स्टोर की गई छोटी-छोटी डेटा फाइलें होती हैं, जो हमें हमारी सेवाओं और आपके अनुभव को बेहतर बनाने में, हमारी सेवाओं के कौन से हिस्से और फ़ीचर लोकप्रिय हैं यह देख पाने में, और विज़िट की गणना कर पाने में मदद करती हैं। वेब बीकन, ऐसी इलेक्ट्रॉनिक इमेज होती हैं जिन्हें हमारी हमारी सेवाओं या ईमेल में इस्तेमाल किया जा सकता है और ये कुकीज़ वितरित करने, विज़िट की गणना करने, और उपयोग और कैंपेन की प्रभावशीलता को समझने में मदद करती हैं। कुकीज़ के बारे में ज़्यादा जानकारी पाने और उन्हें बंद करने के तरीके जानने के लिए, कृपया नीचे &quot;आपकी प्राथमिकताएं&quot; देखें।
    </p>
    <br>
    <h3 class="type-h3">अन्य स्रोतों से, हमारे द्वारा एकत्र की जाने वाली जानकारी।</h3>
    <br>
    <p>हम अन्य स्रोतों से भी जानकारी प्राप्त कर सकते हैं और उसे अपनी सेवाओं के माध्यम से, एकत्र की गई जानकारी के साथ जोड़ सकते हैं। उदाहरण के लिए, हम तृतीय पक्षों से आपके बारे में जानकारी से एकत्र कर सकते हैं, जिसमें पहचान सत्यापन सेवाएं, क्रेडिट ब्यूरो, मेलिंग सूची प्रदाता और सार्वजनिक रूप से उपलब्ध स्रोत शामिल हैं, लेकिन इन्हीं तक सीमित नहीं हैं। अगर आप किसी सोशल मीडिया साइट के ज़रिए अपना अकाउंट बनाते हैं या लॉग इन करते हैं, तो हमारे पास ऐसी सोशल मीडिया साइट द्वारा तय किए गए प्राधिकरण की प्रक्रियाओं के अनुसार, उस साइट से कुछ जानकारी पाने का एक्सेस होगा। जैसे कि आपका नाम, अकाउंट की जानकारी।
    </p>
    <br>
    <h2 class="type-h2">सूचना का उपयोग</h2>
    <br>
    <ol>
        <li>हम आपसे जुड़ी जानकारी का इस्तेमाल अलग-अलग उद्देश्यों के लिए कर सकते हैं, जिनमें ये चीज़ें शामिल हैं:</li>
        <li>हमारी सेवाएं प्रदान करना, उनका रख-रखाव करना और उनमें सुधार करना;</li>
        <li>आपके द्वारा अनुरोध किए गए प्रोडक्ट और सेवाओं को प्रदान करना और वितरित करना, आपके निर्देश पर सोशल मीडिया साइटों पर मीडिया अपलोड करना, लेनदेन को प्रोसेस करना और उससे संबंधित जानकारी भेजना (इसमें कंफ़र्मेशन और इनवॉइस शामिल है);
        </li>
        <li>आपको तकनीकी सूचनाएं, अपडेट, सुरक्षा अलर्ट और सपोर्ट संबंधी और प्रशासनिक मैसेज भेजना;
        </li>
        <li>आपके कमेंट, सवाल और अनुरोध का उत्तर देना और ग्राहक सेवा प्रदान करना;</li>
        <li>Skydio और अन्य लोगों द्वारा पेश किए जाने वाले प्रोडक्ट, सेवाओं, ऑफ़र, प्रमोशन, इनाम और इवेंट के बारे में आपके साथ संवाद करना, और समाचार और जानकारी प्रदान करना (जिनके बारे में हमें ऐसा लगता है कि आपकी दिलचस्पी होगी);
        </li>
        <li>हमारी सेवाओं से जुड़े ट्रेंड, उपयोग और गतिविधियों की निगरानी और विश्लेषण करना;</li>
        <li>धोखाधड़ी वाले लेनदेन और अन्य गैरकानूनी गतिविधियों का पता लगाना, उनकी जांच करना और उन्हें रोकना, और साथ ही Skydio और अन्य लोगों के अधिकारों और संपत्ति की रक्षा करना;
        </li>
        <li>सेवाओं को अलग-अलग लोगों के हिसाब से वैयक्तिकृत करना और बेहतर बनाना तथा यूज़र की प्रोफ़ाइल या रुचियों से मेल खाने वाले विज्ञापन, सामग्री या सुविधाएं प्रदान करना;
        </li>
        <li>आपकी ज़रूरतों को समझने और बेहतर सेवा प्रदान कर पाने में मदद लिए, हमें दूसरों से मिलने वाली जानकारी के साथ उसे लिंक करना या सम्मिलित करना; और
        </li>
        <li>ऐसे किसी भी अन्य उद्देश्य को पूरा करना, जिसके लिए जानकारी एकत्रित की गई थी।</li>
    </ol>
    <br>
    <h2 class="type-h2">जानकारी साझा करना</h2>
    <br>
    <p>हम आपकी जानकारी को इस स्थितियों में साझा कर सकते हैं, जैसा कि नीचे बताया गया है या फिर इस गोपनीयता नीति में बताया गया है:
    </p>
    <ol>
        <li>विक्रेताओं, सलाहकारों और अन्य सेवा प्रदाताओं के साथ साझा कर सकते हैं, जिन्हें हमारी ओर से काम करने के लिए इस तरह की जानकारी के एक्सेस की ज़रूरत होती है। इसमें तृतीय-पक्ष वाले पेमेंट प्रोसेसर शामिल हैं, लेकिन इन्हीं तक सीमित नहीं हैं;
        </li>
        <li>जानकारी का अनुरोध किए जाने पर उसके जवाब में इसे साझा कर सकते हैं। (अगर हमें लगता है कि इस तरह जानकारी उजागर करना किसी भी लागू कानून, विनियमन या कानूनी प्रक्रिया के अनुरूप है या फिर उसके अंतर्गत ऐसा करना आवश्यक है);
        </li>
        <li>अगर हमें लगता है कि आपके एक्शन हमारे यूज़र एग्रीमेंट या नीतियों का पालन नहीं करते हैं, या फिर Skydio या अन्य लोगों के अधिकारों, संपत्ति और सुरक्षा की रक्षा के लिए;
        </li>
        <li>किसी भी मर्जर यानी विलय, कंपनी की परिसंपत्तियों की बिक्री, किसी अन्य कंपनी द्वारा हमारे बिज़नेस के सभी हिस्सों या किसी एक हिस्से के वित्तपोषण या अधिग्रहण के संबंध में या इसस संबंद में की जाने वाली बातचीत के दौरान;
        </li>
        <li>Skydio में और इसके मौजूदा और भविष्य के पैरेंट, सहयोगियों, सहायक कंपनियों और समान नियंत्रण और स्वामित्व के तहत आने वाली अन्य कंपनियों के साथ; और
        </li>
        <li>आपकी सहमति से या आपके निर्देश पर।</li>
    </ol>
    <p>हम एक साथ संयोजित की गई जानकारी या पहचान-मुक्त जानकारी को भी साझा कर सकते हैं, जिसे यथोचित रूप से आपकी पहचान करने के लिए इस्तेमाल नहीं किया जा सकता।
    </p>
    <br>
    <h2 class="type-h2">सामाजिक साझाकरण सुविधाएं</h2>
    <br>
    <p>सेवाएं, सामाजिक साझाकरण सुविधाएं और अन्य एकीकृत टूल प्रदान कर सकती हैं, जोकि आपको हमारी सेवाओं पर आपके द्वारा की जाने वाली कार्रवाइयों को अन्य मीडिया के साथ साझा करने की सुविधा देती हैं, और इसके विपरीत भी काम करती हैं। आपके द्वारा ऐसी सुविधाएं इस्तेमाल किए जाने से, आपके मित्रों या जनता के साथ जानकारी साझा करने की सुविधा मिलती है। लेकिन ऐसा आपके द्वारा सामाजिक साझाकरण सुविधा प्रदान करने वाली एंटिटी के साथ तय की गई सेटिंग पर निर्भर करता है। सामाजिक साझाकरण सुविधाओं के संबंध में डेटा संग्रह और प्रसंस्करण के उद्देश्य और दायरे के बारे में अधिक जानकारी के लिए, कृपया इन सुविधाओं को प्रदान करने वाली एंटिटी की गोपनीयता नीतियों पर जाएं।
    </p>
    <br>
    <h2 class="type-h2">दूसरों द्वारा प्रदान की जाने वाली विज्ञापन और एनालिटिक्स सेवाएं</h2>
    <br>
    <p>हम दूसरों को एनालिटिक्स सेवाएं प्रदान करने, और इंटरनेट और एप्लिकेशन में हमारी ओर से विज्ञापन देने की अनुमति दे सकते हैं। ये एंटिटी सेवाओं तथा अन्य वेबसाइटों और एप्लिकेशन के आपके इस्तेमाल के बारे में जानकारी इकट्ठा करने के लिए, कुकीज़, वेब बीकन, डिवाइस आइडेंटिफ़ायर और अन्य तकनीकों का उपयोग कर सकती हैं। इन जानकारियों में आपका IP एड्रेस, वेब ब्राउज़र, मोबाइल नेटवर्क जानकारी, देखे गए पेज, पेजों पर या ऐप्स पर बिताया गया समय, क्लिक किए गए लिंक और कन्वर्ज़न से जुड़ी जानकारियां शामिल हैं। Skydio और अन्य लोगों द्वारा इस जानकारी को, अन्य चीज़ों के अलावा, डेटा का विश्लेषण और उसे ट्रैक करने, किसी खास कंटेंट की लोकप्रियता तय करने, हमारी सेवाओं और अन्य वेबसाइटों पर आपकी रुचियों के लिए लक्षित विज्ञापन और कंटेंट प्रदान करने, और आपकी ऑनलाइन गतिविधि को बेहतर ढंग से समझने के लिए इस्तेमाल किया जा सकता है। दिलचस्पी पर आधारित विज्ञापनों के बारे में ज़्यादा जानकारी के लिए, या व्यवहार संबंधी विज्ञापन उद्देश्यों के लिए आपकी वेब ब्राउज़िंग जानकारी के इस्तेमाल से ऑप्ट-आउट करने के लिए, कृपया www.aboutads.info/choices पर जाएं।आपके डिवाइस में कोई ऐसा फ़ीचर भी शामिल हो सकता है (iOS पर &quot;विज्ञापन ट्रैकिंग सीमित करें&quot; या Android पर &quot;दिलचस्पी पर आधारित विज्ञापनों से खुद को बाहर करें&quot;), जो आपको व्यवहार संबंधी विज्ञापन से जुड़े उद्देश्यों के लिए ऐप्स के ज़रिए कुछ खास जानकारियों को इकट्ठा किए जाने से, खुद को बाहर रखने की अनुमति देता है।
    </p>
    <p>हम किसी कस्टमाइज़ किए गए कैंपेन के एक हिस्से के रूप में, आपको विज्ञापन देने के लिए अन्य वेबसाइटों या प्लेटफ़ॉर्म के साथ भी काम कर सकते हैं, जब तक कि आप हमें यह सूचित नहीं करते कि आप, आपसे जुड़ी जानकारी का इस तरह इस्तेमाल किया जाना पसंद नहीं करते हैं। हम ऐसे किसी भी व्यक्ति की इच्छाओं का सम्मान करते हैं, जो ऑनलाइन तृतीय-पक्ष विज्ञापन कंपनियों द्वारा ट्रैक नहीं किया जाना चाहता। यूज़र हमारे विज्ञापन और एनालिटिक्स पार्टनरों द्वारा प्रदान किए गए ऑप्ट-आउट निर्देशों का पालन करके, कुकी-आधारित ऑनलाइन विज्ञापन और एनालिटिक्स प्रोग्राम से बाहर निकल सकते हैं।
    </p>
    <br>
    <h2 class="type-h2">सुरक्षा</h2>
    <br>
    <p>Skydio आपसे जुड़ी जानकारी को नुकसान, चोरी, दुरुपयोग और अनधिकृत एक्सेस, प्रकटीकरण, परिवर्तन और विनाश से बचाने के लिए उचित उपाय करता है।
    </p>
    <h3 class="type-h3">अमेरिका और अन्य देशों में सूचना का ट्रांसफ़र</h3>
    <br>
    <p>Skydio संयुक्त राज्य अमेरिका में स्थित है और हम जो जानकारी इकट्ठा करते हैं, उस पर अमेरिकी कानून लागू होता है। सेवाएं एक्सेस करके या इस्तेमाल करके, या हमें जानकारी प्रदान करके, आप अमेरिका और अन्य देशों में जानकारी की प्रोसेसिंग, ट्रांसफ़र और स्टोरेज के लिए अपनी सहमति दे रहे होते हैं, जहां शायद आपके पास आपके स्थानीय कानून के अंतर्गत मिलने वाले समान अधिकार और सुरक्षा न हों।
    </p>
    <br>
    <h2 class="type-h2">आपकी प्राथमिकताएं</h2>
    <br>
    <p>
        <strong>अकाउंट की जानकारी।</strong>आप अपने अकाउंट में लॉग इन करके या help@skydio.com पर हमें ईमेल करके किसी भी समय आपसे जुड़ी जानकारी को अपडेट कर सकते, उसे सही कर सकते हैं या हटा सकते हैं। अगर आप अपना अकाउंट डी-एक्टिवेट करना चाहते हैं, तो कृपया हमें ईमेल करें, मगर ध्यान रखें कि हम कानून द्वारा या वैध व्यावसायिक उद्देश्यों के लिए ज़रूरी होने वाली कुछ जानकारी को बरकरार रख सकते हैं। हम एक निश्चित अवधि के लिए आपसे जुड़ी जानकारी की कैशे वाली या आर्काइव की गई कॉपियां भी बनाए रख सकते हैं।
    </p>
    <p>
        <strong>लोकेशन की जानकारी।</strong>जब आप हमारे किसी मोबाइल एप्लिकेशन को पहली बार चलाते हैं, जिसमें लोकेशन की जानकारी इकट्ठा की जाती है, तो आपको एप्लिकेशन द्वारा इस जानकारी को इकट्ठा करने के संबंध में अपनी सहमति देने के लिए कहा जाएगा। अगर आप शुरुआत में हमारे द्वारा लोकेशन की जानकारी इकट्ठा करने के लिए अपनी सहमति देते हैं, तो आप बाद में अपने मोबाइल डिवाइस पर प्राथमिकताएं बदलकर किसी भी समय इस जानकारी के संग्रह को रोक सकते हैं। आप हमारे सभी मोबाइल एप्लिकेशन को अपने डिवाइस से हटाने के लिए अनइंस्टॉल करने की स्टैंडर्ड प्रक्रिया का पालन करके भी हमारे लोकेशन की जानकारी इकट्ठा करने को रोक सकते हैं। आपका Skydio प्रोडक्ट अपने सामान्य संचालन के दौरान, लोकेशन की जानकारी इकट्ठा करने के लिए जीपीएस का इस्तेमाल करता है। चूंकि यह जानकारी सुरक्षित उड़ान के लिए बहुत ज़रूरी है, इसलिए आप अपने Skydio प्रोडक्ट में लोकेशन की जानकारी के संग्रह को बंद नहीं कर सकते।
    </p>
    <p>
        <strong>कुकीज़।</strong>ज़्यादातर वेब ब्राउज़र को डिफ़ॉल्ट रूप से कुकीज़ स्वीकार करने के लिए सेट किया जाता है। अगर आप चाहें, तो आप आमतौर पर अपने ब्राउज़र को 'ब्राउज़र कुकीज़' हटाने या अस्वीकार करने के लिए सेट कर सकते हैं।कृपया ध्यान दें कि अगर आप कुकीज़ को हटाने या अस्वीकार करने का विकल्प चुनते हैं, तो इससे हमारी सेवाओं की उपलब्धता और कार्यक्षमता पर असर पड़ सकता है।
    </p>
    <p>
        <strong>प्रमोशन से जुड़े कम्युनिकेशन।</strong>आप Skydio से प्रचार संबंधी सामग्री प्राप्त करने से बचने का चयन कर सकते हैं। ऐसा करने के लिए, उन ईमेल या टेक्स्ट मैसेज में दिए गए निर्देशों का पालन करें। अगर आप इस सुविधा से बाहर निकलने का विकल्प चुनते हैं, तब भी हम आपको प्रचार से ताल्लुक न रखने वाले कम्युनिकेशन भेज सकते हैं। जैसे कि, आपके अकाउंट या वर्तमान में चल रहे हमारे व्यावसायिक संबंधों के बारे में।
    </p>
    <p>
        <strong>मोबाइल पुश नोटिफ़िकेशन/अलर्ट।</strong>आपकी सहमति से, हम आपके मोबाइल डिवाइस पर प्रमोशनल और नॉन-प्रमोशनल पुश नोटिफ़केशन या अलर्ट भेज सकते हैं। आप किसी भी समय अपने मोबाइल डिवाइस पर नोटिफ़िकेशन सेटिंग बदलकर इन मैसेज को डी-एक्टिवेट कर सकते हैं।
    </p>
    <p>
        <strong>आपके कैलिफोर्निया गोपनीयता अधिकार।</strong>कैलिफोर्निया का कानून, कैलिफोर्निया के निवासियों को कुछ विषयों के बारे में जानकारी का अनुरोध करने की अनुमति देता है। जैसे कि, उनकी जानकारी को प्रत्यक्ष मार्केटिंग उद्देश्यों के लिए तीसरे पक्ष के साथ कैसे साझा किया जाता है। अगर आप कैलिफोर्निया के निवासी हैं और ऐसा अनुरोध करना चाहते हैं, तो कृपया help@skydio.com पर हमसे संपर्क करें।
    </p>
    <br>
    <h3 class="type-h3">हमसे संपर्क करें</h3>
    <p>अगर इस गोपनीयता नीति के बारे में आपके कोई सवाल हैं, तो कृपया help@skydio.com पर हमसे संपर्क करें</p>
</html>
