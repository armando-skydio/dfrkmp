<!DOCTYPE html>
<html>

    <body>

        अपने Skydio ड्रोन और किसी भी अन्य Skydio एक्सेसरीज़ का अधिकतम लाभ लेने के लिए, <b>कृपया अपनी पहली उड़ान से पहले नीचे दी गई सभी जानकारी पढ़ें।</b> इन सुरक्षा-निर्देशों का पालन न करने पर आपको, आपके Skydio प्रॉडक्ट को, अन्य लोगों या संपत्ति को काफ़ी नुकसान पहुंच सकता है या गंभीर चोट लग सकती है। इसके अलावा, अगर इन सुरक्षा निर्देशों का पालन नहीं किया जाता है तो हो सकता है कि आपके Skydio प्रोडक्ट को कुछ ऐसा नुकसान हो जाए, जिससे वह वारंटी कवरेज पाने के लिए अयोग्य हो सकता है।Skydio वारंटी प्रोग्राम की पूरी जानकारी skydio.com/legal/warranty पर उपलब्ध है। <br> <br> कृपया ध्यान दें कि इस पेज की सामग्री को Skydio ड्रोन उड़ाते समय आपकी ओर से लिए जाने वाले फ़ैसलों और सामान्य समझ-बूझ के विकल्प के तौर पर नहीं देखा जा सकता। यह पक्का करना पूरी तरह से आपकी जिम्मेदारी है कि आपकी Skydio उड़ानों को सुरक्षित रूप से और सभी स्थानीय व संघीय कानूनों और नियमों के अनुसार प्रबंधित किया जाता है। <br> <br> <big> <b>SKYDIO X2 सुरक्षा</b> </big> <br> <br> <big> <b>सही तौर-तरीके</b> </big> <br> <br>
        <ul>
            <li>  उड़ान भरने से पहले यूज़र मैनुअल और झटपट शुरू करने से जुड़े गाइड पढ़ना न भूलें।</li>
            <br>
            <li>  अपनी अंगुलियों को हमेशा, तेज़ी से घूमने वाले प्रोपेलर से दूर रखें।</li>
            <br>
            <li>  अपनी उड़ान से जुड़े, ऐप में मिलने वाले सभी मैसेज पर ध्यान दें।</li>
            <br>
            <li>  ड्रोन को किसी भी पानी वाले इलाके या जलाशयों के ऊपर से न उड़ाएं।</li>
            <br>
            <li>  हर उड़ान से पहले सभी कैमरों को साफ़ करें, ताकि Skydio X2 साफ़-साफ़ देख सके।
            </li>
            <br>
            <li>  कम बैटरी में ड्रोन उड़ाने से बचने के लिए, अपने ड्रोन और कंट्रोलर को नियमित रूप से चार्ज करें।
            </li>
            <br>
            <li>  अपने Skydio X2 का इस्तेमाल करते समय एफ़एए के दिशानिर्देशों और स्थानीय तथा संघीय कानूनों का पालन करें।
            </li>
        </ul>

        <br> <br> <big> <b>रुकावटों से बचने वाले सिस्टम के साथ उड़ान</b> </big> <br> <br>
        <ul>
            <li>  Skydio X2 दिखने में मुश्किल होने वाली कुछ खास रुकावटों को भांप नहीं पाता है। ड्रोन को पतली और कम मोटाई वाली चीज़ों के आस-पास <b>नहीं</b> उड़ाएं। इसमें पतली टहनियां, टेलीफोन या बिजली की लाइनें, रस्सियां, जाल, तार, चेन लिंक फेंसिंग, या 1/2 इंच से कम व्यास वाली अन्य चीज़ें शामिल हैं, लेकिन इन्हीं तक सीमित नहीं हैं। ऐसे माहौल में, हमेशा ड्रोन उड़ाते समय बहुत सावधानी बरतें, जहां पर बहुत बारीक या कम मोटाई वाली चीज़ें मौजूद हैं।
            </li>
            <br>
            <li>  Skydio X2 को उसके रास्ते में आने वाली उन्हीं चीज़ों पर टकराने से बचाया जा सकता है, जो स्थिर हों और चलायमान न हों।कार, नाव, जानवर, दूसरे विमान/मानवरहित एयरक्राफ़्ट सिस्टम, अन्य लोग, या इसी तरह की अन्य चलती-फिरती चीज़ें, अगर वे चलायमान स्थिति में हैं तो शायद ड्रोन उनसे टकराने से न बच पाए। आस-पास अन्य लोगों के मौजूद होने पर, आपको उड़ान भरते समय बहुत ज़्यादा सावधानी और समझदारी से काम लेना चाहिए।
            </li>
            <br>
            <li>  Skydio X2 का रुकावटों से बचने वाला सिस्टम कम रोशनी, खराब दृश्यता और रात के समय ड्रोन चलाने के दौरान बंद रहता है। इन परिस्थितियों में बहुत सावधानी के साथ उड़ान भरें।
            </li>
            <br>
            <li>  अगर आपका Skydio X2 किसी ऐसी चीज़ से टकरा जाता है जिसे वह देख नहीं सकता, तो वह खुद को स्थिर करने और उड़ान जारी रखने की पूरी कोशिश करेगा।
            </li>
        </ul>

        <br> <br> <big> <b>ड्रोन उड़ाने से पहले</b> </big> <br> <br>

        <ul>
            <li>  यूज़र मैनुअल के साथ-साथ ड्रोन उड़ाने से जुड़े सभी ट्यूटोरियल और सुरक्षा सामग्रियों को पढ़ना/देखना न भूलें ।
            </li>
            <br>
            <li>  Skydio X2 को कैमरों से दिखने वाले दृश्यों के ज़रिए नेविगेट किया जाता है, इसलिए इसके सभी कैमरों को साफ़ रखना बहुत ज़रूरी है।हर उड़ान से पहले यह पक्का करें कि कैमरे पर धूल और गंदगी जमा न हो। इसके लिए, साथ में दिए गए कैमरा साफ़ करने वाले कपड़े (या किसी भी साफ़ माइक्रोफाइबर कपड़े) से कैमरे साफ़ कर लें।
            </li>
            <br>
            <li>  पक्का करें कि सभी 4 आर्म, हार्ड स्टॉप यानी ड्रोन को तुरंत रोक पाने के लिए पूरी तरह तैयार हैं और यह भी कि उड़ान शुरू करने से पहले लीवर, इन आर्म के साथ ठीक से फ़िट हैं [लीवर + अलाइनमेंट विज़ुअल इंडिकेटर की तस्वीर]। ऐसा न कर पाने के कारण, हो सकता है कि ड्रोन की उड़ान में अस्थिरता लगे और/या आप नियंत्रण गंवा दें। इसके अलावा, लीवर को आर्म में पूरी तरह फ़िट करके बैठाने के लिए थोड़ा-सा जोर लगाना पड़ सकता है। अगर लीवर बहुत कम ताकत लगाने पर ही बंद हो जा रहा है, तो समझें कि उसे टिकाकर रखने वाले हिंज के अंदर कुछ नुकसान हुआ है और ऐसे में ड्रोन को उड़ाया नहीं जाना चाहिए।
            </li>
            <br>
            <li>  Skydio X2 में बैटरी को अपनी जगह पर टिकाए रखने के लिए मैग्नेट का इस्तेमाल किया जाता है। ये मैग्नेट धातु के छोटे-छोटे कणों को अपनी तरफ़ खींच सकते हैं और हो सकता है कि इससे बैटरी की सुरक्षित फ़िटिंग में कोई गड़बड़ आ जाए। कोई भी बैटरी लगाने से पहले, Skydio X2 में पीछे बैटरी कनेक्टर के चारों तरफ़ और बैटरी के जुड़ने वाली सतह पर एक नज़र डालें और पक्का कर लें कि उनमें किसी तरह की कोई चीज़, कोई गंदगी तो नहीं फंसी है या उनमें कोई नुकसान तो नहीं हुआ है। उड़ान भरने से पहले यह पक्का करें कि एयरक्राफ़्ट में बैटरी सही से लगी हुई है। ऐसी बैटरी लगाकर एयरक्राफ़्ट न उड़ाएं जिसमें उसके खोल या बाहरी हिस्से में दरारें आ गई हों, छेद हो गए हों, गड्ढे का निशान बन गया हो या फिर बैटरी का सामान्य आकार ही गड़बड़ हो गया हो। क्षतिग्रस्त बैटरियों का सुरक्षित ढंग से निपटान करें।
            </li>
            <br>
            <li>  यह पक्का करें कि Skydio एंटरप्राइज़ कंट्रोलर के पास आपकी उड़ान की दूरी को पूरा करने के लिए पर्याप्त बैटरी शेष है।
            </li>
            <br>
            <li>  पक्का करें कि सभी प्रोपेलर मज़बूती से जुड़े हुए हैं और उन पर कोई खरोंच, दरार या किसी भी तरह की कोई अन्य क्षति नहीं दिखाई दे रही है।कभी भी क्षतिग्रस्त प्रोपेलर के साथ उड़ान न भरें।
            </li>
        </ul>

        <br> <br> <big> <b>ड्रोन कहाँ उड़ाएं</b> </big> <br> <br>

        <ul>
            <li>  आप हर परिस्थिति में अपने Skydio X2 के लिए ज़िम्मेदार हैं। किसी यूएएस को उड़ाने के लिए हमेशा एफ़एए के दिशानिर्देशों का पालन करें। ज़्यादा जानकारी के लिए knowbeforeyoufly.org जैसी वेबसाइटों या B4UFLY जैसे ऐप पर जाएं। ऐसे इलाकों में उड़ान न भरें, जहां इस डिवाइस के लिए अनुमति नहीं है या जहां इस पर पाबंदी है।
            </li>
            <br>
            <li>  Skydio X2 वाटरप्रूफ़ नहीं है और रुकावटों से बचने वाला फ़ीचर चालू कर पाने के लिए, साफ़ मौसम होना ज़रूरी है। बारिश, कोहरा, बर्फ़ पड़ने या इसी तरह की अन्य प्रतिकूल स्थितियों में इसे न उड़ाएं।
            </li>
            <br>
            <li>  अगर हवा या तेज़ झोंकों की रफ़्तार 20 नॉट (23 मील प्रति घंटे) से ज़्यादा हो, तो ऐसे में Skydio X2 को नहीं उड़ाना चाहिए।
            </li>
            <br>
            <li>  अपने ड्रोन को 14F (-10C) से कम या 109F (43C) से अधिक तापमान में न उड़ाएं। 32F (0C) से कम तापमान में उड़ान भरते समय, पक्का करें कि उड़ान भरने से पहले आपकी बैटरी 50F (10C) तक गर्म हो गई है। तापमान की निश्चित सीमा के आस-पास ऑपरेट करने पर डिवाइस के टिकाऊ बने रहने की क्षमता कम हो सकती है।
            </li>
        </ul>
        <br> <br> <big> <b>सुरक्षित ढंग से ड्रोन उड़ाना</b> </big> <br> <br>
        <li>  ड्रोन उड़ाने से जुड़े सभी ट्यूटोरियल और सुरक्षा सामग्रियों को पढ़ना/देखना न भूलें और ऐप में मिलने वाले हरेक मैसेज पर ध्यान दें।
        </li>
        <br>
        <li>  प्रोपेलर यानि पंखों के घूमने के दौरान अपनी अंगुलियों को उनसे दूर रखें। जैसे कि लॉन्च करने, उड़ान भरने और लैंडिंग के दौरान।
        </li>
        <br>
        <li>  पक्का करें कि ड्रोन के ज़मीन पर उतरने वाली सतह समतल हो और उसमें किसी तरह की कोई रुकावट मौजूद न हो। डिवाइस लैंडिंग के दौरान किस तरह काम करता है, इसकी ज़्यादा जानकारी के लिए Skydio X2 की यूज़र गाइड देखें।
        </li>
        <br>
        <li>  जानबूझकर Skydio X2 को टकराने या क्रैश करने की कोशिश न करें।</li>
        <br>
        <li>Skydio X2 को कभी भी सार्वजनिक सड़कों और रास्तों में इस्तेमाल न करें।किसी कार या अन्य गाड़ी का पीछा करते समय, गाड़ी के मुख्य सड़क से हटने या किसी बंद रास्ते पर चलने के दौरान पीछा करें।
        </li>
        <br>
        <li>  बहुत ज़्यादा तापमान वाली परिस्थितियों में या सीधी धूप पड़ने पर, Skydio X2 का धातु का फ़्रेम छूने पर गर्म लग सकता है। (बंद होने के बावजूद भी)अगर उसे ज़मीन पर रहने के दौरान भी लंबे समय तक चालू रखा गया है, तो भी वह गर्म हो सकता है।
        </li>
        <br>
        <li>  हम पानी वाले इलाकों या जलाशयों के ऊपर उड़ान भरने का सुझाव नहीं देते हैं।</li>
        <br>
        <li>  उसे खिड़कियों जैसी पारदर्शी सतहों या 60 सेमी से ज़्यादा चौड़े शीशे जैसी परावर्तक सतहों के आसपास न उड़ाएं।
        </li>
        <br>
        <li>  जब सूरज आसमान में काफ़ी नीचे होता है, उस दौरान उड़ान के एंगल के आधार पर ऐसा हो सकता है कि Skydio X2 के कैमरे को, कुछ समय तक आस-पास दिखाई देना बंद हो जाए, इसलिए ऐसे में सावधानी बरतें।सीधे सूरज की ओर मुंह करके उड़ान भरते समय, हो सकता है कि आपके ड्रोन की चाल में कुछ रुककर चलने या झटके से चलने का एहसास हो।
        </li>
        <br>
        <li>  अगर Skydio X2 को किसी गड़बड़ी का पता लगता है या अगर उसे लगता है कि उड़ान भरने के लिए आस-पास की परिस्थितियां ठीक नहीं हैं, तो वह आपको लैंड करने का निर्देश दे सकता है।जब भी ऐसा निर्देश मिले, Skydio X2 को तुरंत अपने आस-पास किसी सुरक्षित इलाके पर लाकर उसे लैंड करवाएं।
        </li>
        <br>
        <li>  बहुत ज़्यादा ऊंचाई पर उड़ान भरने से, Skydio X2 के वापस लौटने और सुरक्षित रूप से लैंड करने में लगने वाला ज़रूरी समय काफ़ी बढ़ सकता है।अपने ड्रोन की उड़ान के दौरान उसकी ज़मीन से ऊंचाई, रेंज और बैटरी के लेवल को मैनज करने की ज़िम्मेदारी हर समय पायलट की होती है।
        </li>
        </ul>

        <br> <br> <big> <b>सुरक्षित रूप से उतारना</b> </big> <br> <br>
        <ul>
            <li>  जब आप अपनी उड़ान समाप्त करने और अपने ड्रोन को उतारने के लिए तैयार हों, तो सबसे पहले सब्जेक्ट ट्रैकिंग को बंद करें या अपने तय किए गए वे-पॉइंट मिशन को समाप्त करें। उसके बाद ड्रोन को मैनुअल ढंग से उड़ाकर किसी सुरक्षित लैंडिंग स्पॉट तक लेकर जाएं जिसकी सतह समतल हो, कोई मलबा या कूड़ा-करकट न हो और वहां कोई व्यक्ति या जानवर मौजूद न हो। उन इलाकों में लैंडिंग करने से बचें जहां बहुत सारे महीन कंकड़, रेत, चट्टानें या ऐसी ही अन्य चीज़ें हैं।
            </li>
            <br>
            <ul>
                <li>  Skydio X2 के लैंडिंग करने के दौरान, आप एंटरप्राइज़ कंट्रोलर से या ऐप में डिजिटल थंबस्टिक्स के ज़रिए ड्रोन को थोड़ा आगे-पीछे, दाएं-बाएं कर सकते हैं। ज़्यादा जानकारी के लिए X2 की यूज़र गाइड देखें।
                </li>
                <br>
                <li>  लैंडिंग के दौरान हमेशा Skydio X2 पर नज़र रखें और &quot;नज करने&quot; यानी हल्का इधर-उधर करने की सुविधा का इस्तेमाल करने के लिए तैयार रहें। इसके अलावा, अगर Skydio X2 मनचाही जगह से अलग, किसी और जगह पर उतर रहा है, तो लैंडिंग कैंसिल करें। ऊंचे प्लेटफार्मों पर उतारते समय खास सावधानी बरतें (जैसे कि कार या ट्रक की छत) क्योंकि Skydio X2 प्लेटफ़ॉर्म से टकराने से बचने के लिए, 3 मीटर की तय सीमा तक नीचे उतरने से पहले, वह आगे-पीछे की तरफ़ जा सकता है।
                </li>
                <br>
                <li>  उतरते समय और Skydio X2 की एलईडी लाइटों का रंग नीला होने के दौरान, रुकावटों से बचने वाला मोड चालू होता है। जब एलईडी का रंग पीला होता हैं, तो रुकावट से बचने का मोड बंद हो जाता है। जब Skydio X2 की एलईडी लाइटें नीली होती हैं, तो हो सकता है कि ड्रोन एक सीधी रेखा में नीचे न उतरे और बाधाओं से बचने के लिए अपना रास्ता थोड़ा बदल ले।
                </li>
                <br>
            </ul>
            <li>  <b>चेतावनी</b>: हमारा सुझाव है कि जब तक यूज़र Skydio X2 प्रोडक्ट से परिचित नहीं हो जाते, तब तक वे अपनी शुरुआती उड़ानों में ड्रोन को हाथ में रखकर उड़ान भरने या लैंडिंग करते समय हाथ से पकड़ने की कोशिश न करें। Skydio X2 को तब तक हाथ से पकड़ने की कोशिश न करें, जब तक कि वह लैंडिंग करने की अवस्था में न हो या उसकी एलईडी लाइटें पीली न हो जाएं। रुकावटों से बचने वाला मोड चालू होने के दौरान अगर Skydio X2 को हाथ से पकड़ने की कोशिश की जाती है, तो यह आपके हाथ पर टकराने से बचने की कोशिश करेगा। हो सकता है कि इस कोशिश में Skydio X2 आपके शरीर से या आस-पास मौजूद किसी अन्य चीज़ से टकरा जाए, जिससे शरीर पर गंभीर चोट या घाव हो सकता है या फिर प्रोडक्ट को नुकसान पहुंच सकता है।ड्रोन को हाथ में रखकर उड़ान भरने या उतारने की कोशिश करने से पहले, कृपया यहां दी गई अतिरिक्त जानकारी को भी देखें: https://support.skydio.com/hc/en-us/articles/360039096554
            </li>
        </ul>

        <br> <br> <big> <b>संसाधन</b> </big> <br> <br>

        <ul>
            <li>  skydio.com/safety और skydio.com/support पर जाकरज़्यादा जानकारी पाएं और आपके काम आने वाली टिप्स, वीडियो और लेख देखें।
            </li>
            <br>
            <li>  अगर आपको किसी मदद की ज़रूरत है, तो हमारी सहायता टीम से बात करने के लिए help@skydio.com पर जाकर हमसे संपर्क करें।
            </li>
        </ul>
        <br>
        <br>

    </body>

</html>