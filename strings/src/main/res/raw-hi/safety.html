<!DOCTYPE html>
<html>

    <body>

        अपने Skydio 2 और किसी भी अन्य Skydio एक्सेसरीज़ का अधिकतम लाभ लेने के लिए, कृपया अपनी पहली उड़ान से पहले इस गाइड में दी गई सभी जानकारी पढ़ें। इन सुरक्षा-निर्देशों का पालन न करने पर आपको, आपके Skydio प्रॉडक्ट को, अन्य लोगों या संपत्ति को नुकसान पहुंच सकता है या चोट लग सकती है।इसके अलावा, अगर इन सुरक्षा निर्देशों का पालन नहीं किया जाता है, तो हो सकता है कि आपके Skydio प्रोडक्ट को कुछ ऐसा नुकसान हो जाए, जिससे वह वारंटी कवरेज पाने के लिए अयोग्य हो सकता है। <br> <br> <big> <b>उड़ान भरने से पहले</b> </big> <br> <br>

        <ul>
            <li>  Skydio 2 को कैमरों से दिखने वाले दृश्यों के ज़रिए नेविगेट किया जाता है, इसलिए इसके सभी कैमरों को साफ़ रखना बहुत ज़रूरी है। हर उड़ान से पहले यह पक्का करें कि कैमरे पर धूल और गंदगी जमा न हो। इसके लिए, साथ में दिए गए कैमरा साफ़ करने वाले कपड़े (या किसी भी साफ़ माइक्रोफ़ाइबर कपड़े) से कैमरे साफ़ कर लें।
            </li>
            <br>
            <li>  Skydio 2 में बैटरी को अपनी जगह पर टिकाए रखने के लिए मैग्नेट का इस्तेमाल किया जाता है। ये मैग्नेट धातु के छोटे-छोटे कणों को अपनी तरफ़ खींच सकते हैं और हो सकता है कि इससे बैटरी की सुरक्षित फ़िटिंग में कोई गड़बड़ आ जाए। कोई भी बैटरी लगाने से पहले, Skydio 2 के निचले हिस्से और बैटरी के ऊपरी हिस्से को देख लें, साथ ही कनेक्टर पर भी एक नज़र डालें और पक्का कर लें कि उनमें किसी तरह की कोई चीज़, गंदगी तो नहीं फंसी है या उनमें कोई नुकसान तो नहीं हुआ है। उड़ान भरने से पहले यह पक्का करें कि एयरक्राफ़्ट में बैटरी सही से लगी हुई है। ऐसी बैटरी लगाकर एयरक्राफ़्ट न उड़ाएं जिसमें उसके खोल या बाहरी हिस्से में दरारें आ गई हों, छेद हो गए हों, गड्ढे का निशान बन गया हो या फिर बैटरी का सामान्य आकार ही गड़बड़ हो गया हो। क्षतिग्रस्त बैटरियों का सुरक्षित ढंग से निपटान करें।
            </li>
            <br>
            <li>  अगर आप Skydio 2 ऐप चलाने वाले किसी मोबाइल डिवाइस का इस्तेमाल कर रहे हैं, तो पक्का करें कि किसी भी तरह का बैटरी सेवर या लो-पावर मोड चालू न हो। ये मोड आपके डिवाइस और Skydio 2 के बीच होने वाले आपसी संपर्क की क्षमता में बाधा डाल सकते हैं और आपके उड़ान के अनुभव को नकारात्मक रूप से प्रभावित कर सकते हैं।
            </li>
            <br>
            <li>  सामने की तरफ़ मौजूद कैमरे से गिंबल रिटेनिंग क्लिप को हटा दें।</li>
            <br>
            <li>  पक्का करें कि सभी प्रोपेलर मज़बूती से जुड़े हुए हैं और उन पर कोई खरोंच, दरार या किसी भी तरह की कोई अन्य क्षति नहीं दिखाई दे रही है। <b> <i>कभी भी क्षतिग्रस्त प्रोपेलर के साथ उड़ान न भरें।</i> </b>
            </li>
        &lt;/ul <br> <br> <big> <b>ड्रोन कहां उड़ाएं</b> </big> <br> <br>

        <ul>
            <li>  आप हर परिस्थिति में अपने Skydio 2 के लिए ज़िम्मेदार हैं। किसी यूएएस को उड़ाने के लिए हमेशा एफ़एए के दिशानिर्देशों का पालन करें। ज़्यादा जानकारी के लिए knowbeforeyoufly.org जैसी वेबसाइटों या B4UFLY जैसे ऐप पर जाएं।
            </li>
            <br>
            <li>  Skydio 2, केवल दिन के समय सामान्य मौसम की स्थिति में ही उड़ान भर सकता है। यह कैमरे से दिखने वाले दृश्यों के आधार पर ही अपना काम कर पाता है, इसलिए रात में या कम रोशनी वाली अन्य परिस्थितियों में यह काम नहीं करेगा।
            </li>
            <br>
            <li>  Skydio 2 मौसम की परिस्थितियों के हिसाब से नहीं ढल सकता है। इसलिए, इसके ठीक से काम कर पाने के लिए मौसम साफ़ होना ज़रूरी है। बारिश, कोहरा या बर्फ़ पड़ने जैसी मौसम की प्रतिकूल स्थितियों में इसे न उड़ाएं।
            </li>
            <br>
            <li>  अगर हवा या तेज़ झोंकों की रफ़्तार 25 मील प्रति घंटे से ज़्यादा हो, तो ऐसे में Skydio 2 को नहीं उड़ाना चाहिए।</li>
            <br>
            <li>  तापमान 23° F (-5C) से कम या 104° F (40C) से ज़्यादा होने पर, उड़ान न भरें।</li>
        </ul>
        <br> <br> <big> <b>सुरक्षित उड़ान</b> </big> <br> <br>

        <ul>
            <li>  Skydio 2 को उसके रास्ते में आने वाली उन्हीं चीज़ों पर टकराने से बचाया जा सकता है, जो स्थिर हों। कार, नाव, गेंद, जानवर, दूसरे ड्रोन, अन्य लोग, या इसी तरह की अन्य चलती-फिरती चीज़ें, अगर वे चलायमान स्थिति में हैं, तो शायद ड्रोन उनसे टकराने से न बच पाए। आस-पास अन्य लोगों के मौजूद होने पर, आपको उड़ान भरते समय बहुत ज़्यादा सावधानी और समझदारी से काम लेना चाहिए। अगर आपको मालूम है कि आप किसी ऐसी जगह पर होंगे, जहां अन्य लोग चहलकदमी कर रहे हैं, तो हमारा सुझाव है कि आप हाईट फ़्लोर वाली सेटिंग को चालू रखें, ताकि Skydio 2 ज़मीन से एक सुरक्षित ऊंचाई बनाए रखे।
            </li>
            <br>
            <li>  प्रोपेलर यानी पंखों के घूमने के दौरान अपनी अंगुलियों को उनसे दूर रखें। जैसे कि लॉन्च करने, उड़ान भरने और लैंडिंग के दौरान।
            </li>
            <br>
            <li>  ज़मीन पर उतरते समय, Skydio 2 सीधे-सीधे नीचे उतरता है। इस दौरान वह <b>बीच में आने वाली चीज़ों या रुकावटों से टकराने की संभावना से बच नहीं पाता है।</b> पक्का करें कि ड्रोन के ज़मीन पर उतरने वाली सतह समतल हो और उसमें किसी तरह की कोई रुकावट मौजूद न हो।
            </li>
            <br>
            <li>  जानबूझकर Skydio 2 को टकराने या क्रैश करने की कोशिश न करें।</li>
            <br>
            <li>  किसी कार या अन्य गाड़ी का पीछा करते समय, गाड़ी के मुख्य सड़क से हटने या किसी बंद रास्ते पर चलने के दौरान पीछा करें। Skydio 2 को कभी भी सार्वजनिक सड़कों और रास्तों में इस्तेमाल न करें।
            </li>
            <br>
            <li>  बहुत ज़्यादा तापमान वाली परिस्थितियों में या सीधी धूप पड़ने पर, Skydio 2 का धातु का फ़्रेम छूने पर गर्म लग सकता है। (बंद होने के बावजूद भी)अगर उसे ज़मीन पर रहने के दौरान भी लंबे समय तक चालू रखा गया है, तो भी वह गर्म हो सकता है।
            </li>
            <br>
            <li>  Skydio 2 दिखने में मुश्किल होने वाली कुछ खास रुकावटों को भांप नहीं पाता है। उसे पतली टहनियों, टेलीफ़ोन या बिजली के केबल, रस्सियों, जालीदार चीज़ों, तार, जालीनुमा दीवारों या फिर ½ इंच से कम मोटाई वाली अन्य वस्तुओं के आस-पास न उड़ाएं।
            </li>
            <br>
            <li>  उसे खिड़कियों जैसी पारदर्शी सतहों या 60 सेमी से ज़्यादा चौड़े शीशे जैसी चमकने वाली सतहों के आस-पास न उड़ाएं।
            </li>
            <br>
            <li>  अगर आपका Skydio 2 किसी ऐसी चीज़ से टकरा जाता है जिसे वह देख नहीं सकता, तो वह खुद को स्थिर करने और उड़ान जारी रखने की पूरी कोशिश करेगा।
            </li>
            <br>
            <li>  जब सूरज आसमान में काफ़ी नीचे होता है, उस दौरान उड़ान के एंगल के आधार पर ऐसा हो सकता है कि Skydio 2 के कैमरे को, कुछ समय तक आस-पास दिखाई देना बंद हो जाए।सीधे सूरज की ओर मुंह करके उड़ान भरते समय, हो सकता है कि आपके ड्रोन की चाल में कुछ रुककर चलने या झटके से चलने का एहसास हो।
            </li>
            <br>
            <li>  ज़्यादातर परिस्थितियों में, आपका Skydio 2 ड्रोन 36 मील प्रति घंटे तक की रफ़्तार से उड़ सकता है।</li>
            <br>
            <li>  अगर आपका Skydio 2 आपको नहीं देख पा रहा है, तो हो सकता है कि वह आपके पीछे-पीछे चलते रहने का काम कुछ समय तक रोक दे। वह तब तक इंतज़ार करेगा, जब तक कि वह अपने कैमरे के ज़रिए या आपके बीकन के जीपीएस के माध्यम से आपको ढूंढ नहीं लेता।
            </li>
            <br>
            <li>  अगर Skydio 2 को किसी गड़बड़ी का पता लगता है या अगर उसे लगता है कि उड़ान भरने के लिए आस-पास की परिस्थितियां ठीक नहीं हैं, तो वह आपको लैंड करने का निर्देश दे सकता है। जब भी ऐसा निर्देश मिले, Skydio 2 को तुरंत अपने आस-पास किसी सुरक्षित इलाके पर लाकर उसे लैंड करवाएं।
            </li>
            <br>
            <li>  बहुत ज़्यादा ऊंचाई पर उड़ान भरने से, Skydio 2 के वापस लौटने और सुरक्षित रूप से लैंड करने में लगने वाला ज़रूरी समय काफ़ी बढ़ सकता है। अपने ड्रोन की उड़ान के दौरान उसकी ज़मीन से ऊंचाई, रेंज, और बैटरी के लेवल को मैनज करने की ज़िम्मेदारी हर समय पायलट की होती है।
            </li>
            <br>
            <li>  ऐप में ड्रोन उड़ाने से जुड़े ट्यूटोरियल ज़रूर देखें और ऐप के अंदर मिलने वाले मैसेज पर ध्यान दें।
            </li>
        </ul>
        <br> <br> <big> <b>संसाधन</b> </big> <br> <br>

        <ul>
            <li>  skydio.com/safety और skydio.com/support पर जाकरज़्यादा जानकारी पाएं और आपके काम आने वाली टिप्स, वीडियो और लेख देखें।
            </li>
            <br>
            <li>  अगर आपको किसी मदद की ज़रूरत है, तो हमारी सहायता टीम से बात करने के लिए help@skydio.com पर जाकर हमसे संपर्क करें।
            </li>
        </ul>
        <br>
        <br>

    </body>

</html>